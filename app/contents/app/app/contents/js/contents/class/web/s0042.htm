<html>

<head>
<meta name="viewport" content="width=device-width, initial-scale=1" />

<meta http-equiv="Content-Type" content="text/html; charset=UTF-8">
<style>
<!--
.f1{ font-size: 1em }
.f2{ font-size: 1em; color: rgb(0,128,128) }
.f3{ font-size: 1em; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title> 素女經</title>
</head>

<body background="images/back.jpg">
<center><script src="../../asian/xbookcn/top.js"></script></center>

<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="標楷體" color="#C0C0C0"><strong>色情文學--其他古典文學</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333">
          <p class="f1">上一篇: <a href="s0041.htm" target="_self">如意君傳（閫娛情傳）</a><br>
            下一篇: <a href="s0043.htm" target="_self">天地陰陽交歡大樂賦</a><br>
    </td>
    <td width="351">
          <p class="f1" align="right"><a href="gudian.htm" target="_self">返回首頁</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0">
  <tr>
    <td width="683"><p align="center" class="f3"><font color="#F77B00" face="微軟繁線體"><small>《素女經》</small></font></p>
    <p align="left">至理第一<br>
    <br>
    　　黃帝問素女曰：「吾氣衰而不和，心內不樂，身常恐危，將如之何？」素女曰：「凡人之所以衰微者，皆傷於陰陽交接之道爾。夫女之勝男，猶水之滅火。知行之，如釜鼎能和五味，以成羹霍１。能知陰陽之道，悉成五樂；不知之者，身命將夭，何得歡樂？可不慎哉！<br>
    <br>
    　　素女曰：「有采女者，妙得道術。王使采女問：彭祖延年益壽之法，彭祖曰：「愛精養神，服食眾藥，可得長生。然不知交接之道，雖服藥無益也。男女相成，猶天地相生也。天地得交會之道，故無終竟之限。人失交接之道，故有夭折之漸，能避漸傷之事而得陰陽之術，則不死之道也。」<br>
    <br>
    　　采女再拜曰：「願聞要教。」彭祖曰：「道甚易知，人不能信而行之耳。今君王御萬機，治天下，必不能備為眾道也。幸多後宮，宜知交接之法，法之要者，在於多御少女而數瀉精，使人身輕，百病消除也。」<br>
    <br>
    　　素女曰：「禦敵，當視敵如瓦石，自視如金玉，若其精動，當疾去其鄉。御女當如朽索御奔馬，如臨深坑下有刃，恐墜其中。若能愛精，命亦不窮也。」<br>
    <br>
    　　黃帝問素女曰：「今欲長不交接，為之奈何？」素女曰：「不可。天地有開闔，陰陽有施化。人法陰陽隨四時，今欲不交接，神氣不宣佈，陰陽閉隔，何以自補？練氣數行，去故納新，以自助也。玉莖不動，則辟死其捨，所以常行以當導引也。能動而不施者，所謂還精。還精補益，生道乃著。」<br>
    <br>
    　　《素女經》云：黃帝曰：「夫陰陽交接節度，為之奈何？」素女曰：「交接之道，故有形狀，男致不衰，女除百病，心意娛樂，氣力強。然不知行者，漸以衰損。欲知其道，在於定氣、安心、和志。三氣皆至，神明統歸，不寒不熱，不饑不飽，寧身定體，性必舒遲，淺內徐動，出入欲希。女快意，男盛不衰，以此為節。」<br>
    <br>
    　　《玄女經》云：黃帝問玄女曰：「吾受素女陰陽之術，自有法矣。願覆命之，以悉其道。」玄女曰：「天地之間，動須陰陽，陽得陰而化，陰得陽而通。一陰一陽，相須而行。故男感堅強，女動辟張，二氣交精，流液相通。男有八節，女有九宮，用之失度，男發癱疽，女害月經，百病生長，壽命消亡。能知其道，樂而且強，壽即增延，色如華英。」<br>
    <br>
    <br>
    和志第四<br>
    <br>
    　　《玉房秘訣》云：黃帝曰：「夫陰陽之道，交接奈何？」素女曰：「交接之道，固有行狀，男以致氣，女以除病，心意娛樂，氣力益壯。不知道者，則侵以衰。欲知其道，在安心、和志。精神統歸，不寒不暑，不飽不饑，定身正意，性必舒遲，深內徐動，出入欲希。以是為節，慎無敢違，女即歡喜，男則不衰。」<br>
    <br>
    　　又云：黃帝曰：「今欲強交接，玉莖不起，面慚意羞，汗如珠子，心情貪慾，強助以手，何以強之，願聞其道。」素女曰：「帝之所問，眾人所有。凡欲接女，固有經紀，必先和氣，玉莖乃起。順其五常，存感九部，女有五色，審所足扣。采其溢精，取液於口，精氣還化，填滿髓髒。避七損之禁，行八益之道，毋逆五常，身乃可保。正氣內充，何疾不去？府藏安寧，光滑潤理，每接即起，氣力百倍，敵人賓服，何慚之有？」<br>
    <br>
    　　《玄女經》云：黃帝曰：「交接之時，女或不悅，其質不動，其液不出。玉莖不強，小而不勢，何以爾也？」玄女曰：「陰陽者，相感而應耳。故陽不得陰則不喜，陰不得陽則不起，男欲接而女不樂，女欲接而男不欲，二心不和，精氣不感，加以卒上暴下，愛樂未施。男欲求女，女欲求男，情意合同，俱有悅心，故女質振感，男莖盛男熱，營扣俞鼠，精液流溢，玉莖施縱，乍緩乍急，玉戶開翕，或實作而不勞，強敵自佚，吸精引氣，灌溉朱室。今陳八事，其法備悉，伸縮俯仰，前卻屈折。帝審行之，慎莫違失。」<br>
    <br>
    <br>
    臨御第五<br>
    <br>
    　　《素女經》云：黃帝曰：「陰陽貴有法乎？」素女曰：「臨御女時，先令婦人放平安身，屈兩腳，男人其間，銜其口，吮其舌，拊搏其玉莖，擊其門戶東西兩傍，如是食頃，徐徐內入。玉莖肥大者內半寸，弱小者入一寸，勿搖動之，徐出更入，除百病。勿令四傍洩出，玉莖入玉門，自然生熱且急，婦人身當自動搖，上與男相得，然後深之，男女百病消滅。淺刺琴弦，入三寸半，當閉口刺之，一二三四五六七八九，因深之，至昆石旁往來，口當婦人口而吸氣，行九九之道訖，乃如此。」<br>
    <br>
    <br>
    五常第六<br>
    <br>
    　　《玉房秘訣》云：黃帝曰：「何謂五常？」素女曰：「玉莖實有五常之道，深居隱處，執節自守，內懷至德，施行無己。夫玉莖意欲施與者，仁也；中有空者，義也；端有節者，禮也；意欲即起，不欲即止者，信也；臨事低仰者，智也。是故真人因五常而節之，仁雖欲施予，精苦不固。義守其空者，明當禁，使無得多。實既禁之道矣，又當施予，故禮為之節矣。執誠持之，信既著矣，即當知交接之道。故能從五常，身乃壽也。」<br>
    <br>
    <br>
    五徵第七<br>
    <br>
    　　《玉房秘訣》云：黃帝曰：「何以知女之快也？」素女曰：「有五徵五欲，又有十動，以觀其變，而知其故。夫五徵之候：一曰面赤，則徐徐合之；二曰乳堅鼻汗，則徐徐內之；三曰嗌乾嚥唾，則徐徐搖之；四曰陰滑，則徐徐深之；五曰尻傳液，徐徐引之。」<br>
    <br>
    <br>
    五欲第八<br>
    <br>
    　　素女曰：「五欲者，以知其應：一曰意欲得之，則屏息屏氣；二曰陰欲得之，則鼻口兩張；三曰精欲煩者，則振掉而抱男；四曰心欲滿者，則汗流濕衣裳；五曰其快欲之甚者，身直目眠。」<br>
    <br>
    <br>
    十動第九<br>
    <br>
    　　素女曰：「十動之效：一曰兩手抱人者，欲體相薄陰相當也；二曰伸其兩臂者，切磨其上方也；三曰張腹者，欲其洩也；四曰尻動者，快善也；五曰舉兩腳拘人者，欲其深也；六曰交其兩股者，內癢滔滔也；七曰側搖者，欲深切左右也；八曰舉身者，迫人搖樂甚也；九曰身巾縱者，支體快也；十曰陰液滑者，精已洩也。見其效以知女之快也。」<br>
    <br>
    <br>
    四至第十<br>
    <br>
    　　《玄女經》云：黃帝曰：「意貪交接而莖不起，可以強用不？」玄女曰：「不可矣。夫欲交接之道，男經四至，乃可致女九氣。」黃帝曰：「何謂四至？」玄女曰：「玉莖不怒，和氣不至；怒而不大，肌氣不至；大而不堅，骨氣不至；堅而不熱，神氣不至。故怒者，精之明；大者，精之關；堅者，精之戶；熱者，精之門。四氣至而節之以道，開機不妄，開精不洩矣。」<br>
    <br>
    <br>
    九氣第十一<br>
    <br>
    　　《玄女經》云：黃帝曰：「善哉！女之九氣，何以知之？」玄女曰：「伺其九氣以知之。女人大息而嚥唾者，肺氣來至；鳴而吮人者，心氣來至；抱而持人者，脾氣來至；陰門滑澤者，腎氣來至；勤殷咋人者，骨氣來至；足拘人者，筋氣來至；撫弄玉莖者，血氣來至；持弄男乳者，肉氣來至。久與交接，弄其實以感其意，九氣皆至。有不至者則容傷，故不至，可行其數以治之。」<br>
    <br>
    <br>
    九法第十二<br>
    <br>
    　　《玄女經》云：黃帝曰：「所說九法，未聞其法，願為陳之，以開其意，藏之石室，行其法式。」玄女曰：「九法：<br>
    <br>
    　　第一曰龍翻。令女正偃臥向上，男伏其上，股隱於床，女舉其陰，以受玉莖。刺其谷實，又攻其上，疏緩動搖，八淺二深，死往生返，勢壯且強，女則煩悅，其樂如倡，致自閉固，百病消亡。<br>
    <br>
    　　第二曰虎步。令女俯伏，尻仰首伏，男跪其後，抱其腹，乃內玉莖，刺其中極，務令深密，進退相薄，行五八之數，其度自得，女陰閉張，精液外溢，畢而休息，百病不發，男益盛。<br>
    <br>
    　　第三曰猿搏。令女偃臥，男擔其股，膝還過胸，尻背俱舉，乃內玉莖，刺其臭鼠，女煩搖動，精液如雨，男深案之，極壯且怒，女快乃止，百病自愈。<br>
    <br>
    　　第四曰蟬附。令女伏臥，直伸其軀，男伏其後，深內玉莖，小舉其尻，以扣其赤珠，行六九之數，女煩精流，陰裡動急，外為開舒，女快乃止，七傷自除。<br>
    <br>
    　　第五曰龜騰。令女正臥，屈其兩膝，男乃推之，其足至乳，深內玉莖，刺嬰女，深淺以度，令中其實，女則感悅，軀自搖舉，精液流溢，乃深極內，女快乃止，行之勿失，精力百倍。<br>
    <br>
    　　第六曰鳳翔。令女正臥，自舉其腳，男跪其股間，兩手處席，深內玉莖，刺其昆石，堅熱內牽，令女動作，行三八之數，尻急相薄，女陰開舒，自吐精液，女快乃止，百病消滅。<br>
    <br>
    　　第七曰兔吮毫。男正反臥，直伸腳，女跨其上，膝在外邊，女背頭向足，處席俯頭，乃內玉莖，刺其琴弦，女快，精液流出如泉，欣喜和樂，動其神形，女快乃止，百病不生。<br>
    <br>
    　　第八曰魚接鱗。男正偃臥，女跨其上，兩股向前，安徐內之，微入便止，纏授勿深，如兒含乳，使女獨搖，務令持久，女快男退，治諸結聚。<br>
    <br>
    　　第九曰鶴交頸。男正箕座，女跨其股，手抱男頸，內玉莖，刺麥齒，中其實，男抱女尻，助其搖舉，女自感快，精液流溢，女快乃止，七傷自愈。」<br>
    <br>
    <br>
    八益第十六<br>
    <br>
    　　《玉房秘訣》云：素女曰：「陰陽有七損八益。<br>
    <br>
    　　一益曰固精。令女側臥，張股男側，臥其中，行二九數，數畢止，令男固精，又治女子漏血，日再行，十五日愈。<br>
    <br>
    　　二益曰安氣。令女正臥高枕，伸張兩股，男跪其股間刺之，行三九數，數畢止，令人氣和，又治女門寒，日三行，二十日愈。<br>
    <br>
    　　三益曰利藏。令女側臥，屈其兩股，男橫臥，卻刺之，行四九數，數畢止，令人氣和，又治女門寒，日四行，二十日愈。<br>
    <br>
    　　四益曰強骨。令女側臥，屈左膝，伸其右股，男伏刺之，行五九數，數畢止，令人關節調和，又治女閉血，日五行，十日愈。<br>
    <br>
    　　五益曰調脈。令女側臥，屈其右希